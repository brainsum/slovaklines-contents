<!DOCTYPE html>
<html>
<head>
    <link rel="stylesheet" href="https://www.slovaklines.sk/fileadmin/templates-new/stylesheets/styles.css" media="all">
    <link rel="stylesheet" type="text/css" href="https://www.slovaklines.sk/typo3conf/ext/fs_media_gallery/Resources/Public/Css/MediaGallery.css" media="all">
    <link rel="stylesheet" type="text/css" href="https://www.slovaklines.sk/fileadmin/templates-new/stylesheets/new-homepage.css" media="all">
    <link rel="stylesheet" type="text/css" href="https://www.slovaklines.sk/fileadmin/templates-new/stylesheets/custom-sellingpoint.css" media="all">
    <link rel="stylesheet" type="text/css" href="https://www.slovaklines.sk/fileadmin/templates-new/stylesheets/new-styles.css" media="all">
</head>
<body>
<div id="sub-content">
<div class="jq-switch2 col-xs-24 col-sm-24 col-md-24 col-lg-16">
<div class="sub-area">
<h1 class="article-title">7 trikov, ktoré vám pomôžu zabiť nudu v autobuse</h1>
<div class="text">
<!-- Content start -->
<p>Ruku na srdce. Koľko času denne trávite dochádzaním do práce? A ako využívate tento čas? Zvyčajne sú naše aktivity počas
jazdy obmedzené na sledovanie krajiny za oknom, v horšom prípade počúvanie hádky manželského páru sediaceho pred vami.
Pozrite si 7 trikov, ktoré rozptýlia vašu pozornosť, upokoja myseľ, alebo pomôžu načerpať nové informácie.</p>
<h2>1. Využite možnosti, ktoré autobus ponúka - je ich veľa</h2>
<p>V autobusoch dnes <a href="https://www.slovaklines.sk/vieden/vyhody-cestovania-s-nasimi.html">nájdeme najmodernejšie
technológie</a>. Portály plné zábavy, ktorú si môžete užívať v zabudovaných
monitoroch, ale aj vo vlastných zariadeniach, Wi-Fi, široký výber novín na čítanie, polohovateľné sedačky, zástrčka na
nabitie telefónu … a zoznam pokračuje. Vďaka týmto vymoženostiam je cesta oveľa príjemnejšia. Surfovanie na internete,
sledovanie seriálov či filmov alebo počúvanie hudby dokáže cestu výrazne skrátiť.</p>

<h2>2. Čítajte - prídete na “iné” myšlienky</h2>
<p>Čítanie kníh rozvíja našu predstavivosť, znižuje hladinu stresu a v neposlednom rade rozširuje naše obzory. Čítaním
zlepšujeme svoje komunikačné schopnosti a pracujeme na svojej koncentrácii. Tieto benefity zúžitkujete nielen v práci,
ale aj doma.</p>
<p><img src="https://www.slovaklines.sk/fileadmin/user_upload/wien/ako-zabit-nudu-v-buse-1.jpg" alt=""></p>
<p>Máte rozčítanú knihu? Skvelé, počas cesty sa môžete dozvedieť, ako skončí vaša obľúbená postava. Ak práve žiadny knihu
nečítate, toto je náš výber:</p>
<ul>
    <li><b>Zvieracia farma - George Orwell</b>
    <br>Politická satira na revolúciu, ktorá sa vymkla z rúk. Aké útrapy zažíva bežný ľud, keď sa prasce dostanú ku korytu?</li>
    <li><b>Sapiens - Stručná história ľudstva - Yuval Noah Harari</b>
    <br>Skvelá kniha históriu človeka ako biologického druhu od prvých ľudí až po súčasnosť.</li>
    <li><b>Veľký Gatsby, F. Scott Fitzgerald</b>
    <br>Najpopulárnejší román autora. Príbeh o láske a tragédii opisuje život mladého zbohatlíka Jaya Gatsbyho a jeho životnej
    lásky. Celý dej sa odohráva na Long Islande v New Yorku.</li>
    <li><b>Jak jsem stopoval letadlo, Stanislav Galik</b>
    <br>Český podnikateľ na ceste okolo sveta s unikátnym konceptom - tzv. Richhiking.</li>
</ul>
<p><img src="https://www.slovaklines.sk/fileadmin/user_upload/wien/ako-zabit-nudu-v-buse-2.jpg" alt=""></p>

<h2>3. Hudba nás robí šťastnými</h2>
<p>Vedecké štúdie ukazujú, že počas počúvanie hudby sa v našom tele vyplavujú hormóny šťastia. Vhodná hudba eliminuje stres
a pomáha nám bojovať s nespavosťou. So slúchadlami na ušiach je svet krajší. Počas jazdy si môžete vychutnať svoju
obľúbenú hudbu, alebo tento čas využiť na vzdelávanie či objavovanie nepoznaného. Chcete sa naučiť cudzí jazyk? V
autobuse na to máte ideálnu príležitosť. Stačí si len vybrať vhodnú aplikáciu a začať. Chcete sa vzdelávať? Skvelou
voľbou je počúvanie podcastov. Ak vám nerobí problém angličtina, možnosti sú prakticky neobmedzené.</p>
<p>Kde hľadať podcasty:</p>
<ul>
    <li>Spotify</li>
    <li>Hrej - podcasty o počítačových hrách</li>
    <li>Rádiá ( Europa 2, Expres, Radio FM…)</li>
    <li>Digit - novinky z IT sveta</li>
    <li>Respekt - kvalitné podcasty, vydávané rovnomenným denníkom.</li>
</ul>

<h2>4. Naučte sa cudzí jazyk</h2>
<p><a href="https://www.slovaklines.sk/vieden/autobusom-do-centra-viedne.html">Cestujete do Viedne</a> alebo <a href="https://www.slovaklines.sk/vieden/autobusom-na-letisko-vieden-schwechat.html">na letisko</a>? Ovládate cudzí jazyk? Kto z nás sa nechce bez problémov dohovoriť v zahraničí?
Nájsť si čas na učenie sa jazyka však nie je jednoduché. Počas jazdy autobusom je na to ideálna príležitosť- stiahnite
si aplikáciu a využite čas v autobuse zmysluplne. Tu je náš výber:</p>
<ul>
    <li>Memrise</li>
    <li>LinguaLift</li>
    <li>Duolingo</li>
    <li>HelloTalk</li>
    <li>Mindsnacks</li>
</ul>

<h2>5. Hrajte hry - rýchlejšie vám prejde čas</h2>
<p>Väčšina z nás pri sebe nosí smartfón. Využiť ho môžete napríklad aj na hranie hier. Ak máte spolucestujúceho, môžete s
ním súťažiť a posunúť tak obyčajnú hru na nový level. Vyskúšajte niektoré z nasledujúcej ponuky:</p>
<ul>
    <li>PUBG</li>
    <li>Mobile Game Controller</li>
    <li>Subway Surfer</li>
    <li>Fruit Ninja</li>
    <li>2084</li>
</ul>
<p><img src="https://www.slovaklines.sk/fileadmin/user_upload/wien/ako-zabit-nudu-v-buse-3.jpg" alt=""></p>

<h2>6. Meditujte - znížite si krvný tlak</h2>
<p>Nastúpiť do autobusu naštvaný a vystúpiť s pokojom mnícha? Meditáciu upravíte krvný tlak na optimim. Okrem toho
meditácia spomaľuje starnutie a zlepšuje koncentráciu. Vďaka krátkej meditácii môžete stres hodiť za hlavu a naladiť sa
na pozitívnejšiu vlnu. Vyberte si z množstva aplikácií, ktoré vám v začiatkoch pomôžu. Prinášame vám niekoľko tipov.</p>
<ul>
    <li>The Mindfulness App.</li>
    <li>Headspace.</li>
    <li>Calm.</li>
    <li>MINDBODY.</li>
    <li>Buddhify.</li>
</ul>

<h2>7. Precvičte si svaly</h2>
<p>Tŕpnu vám svaly z dlhého cestovania? Koľko hodín denne sedíte na stoličke? Možno práve teraz je čas na krátke cvičenie,
vďaka ktorému urobíte niečo pre svoje zdravie. Všetky cviky opakujeme 40 x.</p>
<ul>
    <li>Položte chodidlá na zem a zdvíhajte päty. So špičkami nehýbte, tie zostanú na zemi. Dbajte na to, aby ste mali rovný
    chrbát a nohy blízko pri sebe.</li>
    <li>Teraz zdvíhajte rovnakým princípom špičky, zatiaľ čo päty budú na zemi.</li>
    <li>Cvik zameraný na chrbát. Lopatky pritiahnite k chrbtici a zase uvoľnite.</li>
    <li>Posilnite krk. Otáčajte hlavou striedavo doprava a doľava.</li>
    <li>Cvik, ktorý vám spevní obrysy tváre a zabráni vzniku druhej brady - vystrkujte bradu dopredu.</li>
</ul>

<h2>8. Naplánujte si deň</h2>
<p>Využite čas v autobuse na vybavenie najdôležitejších mailov a záležitostí. Nebudú vás strašiť po príchode domov a budete
sa môcť venovať iba sebe a rodine. Ak cestujete do práce vybavte si najdôležitejšie maily a naplánujte si celý deň.
Potom vás v práci už nič nezaskočí.</p>
<p>Jazda autobusom môže tiež poslúžiť ako priestor na spoznanie nových ľudí. Zoznámte sa so svojím spolucestujúcim, možno
sa dzoviete strhujúci životný príbeh - alebo ho začnete písať spolu.</p>
<!-- /Content end -->
<!-- minify it with: https://www.willpeavy.com/minifier/ -->
</div>
</div>
</div>
</div>
</body>
</html>

